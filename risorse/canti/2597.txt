Glorifica il Signore, Gerusalemme
loda Sion il tuo Dio.
Perchè ha rinforzato le sbarre delle tue porte,
in mezzo a te ha benedetto i tuoi figli.

Egli ha messo pace nei tuoi confini
e ti sazia con fior di frumento.
Manda sulla terra la sua parola
il suo messaggio corre veloce. Rit.

Fa scendere la neve come lana,
come polvere sparge la brina.
Getta come briciole la grandine 
di fronte al suo gelo chi resiste? Rit.

Manda una sua parola ed ecco si scioglie,
fa soffiare il vento e scorrono le acque.
Annunzia a Giacobbe la sua parola,
le sue leggi e i suoi decreti a Israele. Rit.

Così non ha fatto con nessun altro popolo
non ha manifestato ad altri i suoi precetti.

Sia gloria al Padre e al Figlio e al Santo Spirito
com’era nel principio ora e sempre nei secoli.

Amen, amen, amen.

