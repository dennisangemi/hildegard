Io gioisco pienamente nel Signore,
la mia anima esulta nel mio Dio,
mi ha rivestito delle vesti di salvezza,
mi ha avvolto con il manto della giustizia.
Come uno sposo che si cinge il diadema,
come una sposa che si adorna di gioielli,
come la terra fa germogliare i semi,
così il Signore farà germogliare la giustizia.

Nessuno ti chiamerà più "abbandonata"
né la tua terra sarà più detta "Devastata",
ma tu sarai chiamata "Mio compiacimento"
e la tua terra "Sposata",
perché di te si compiacerà il Signore
e la tua terra avrà uno sposo.

Per amore di Sion non mi terrò in silenzio,
per amore di Gerusalemme non mi darò pace,
finché non sorga come stella la sua giustizia,
la sua salvezza non risplenda come lampada.
Allora i popoli vedranno la tua giustizia,
tutti i re la tua gloria;
ti si chiamerà con un nome nuovo
che la bocca del Signore avrà indicato.

Nessuno ti chiamerà più "abbandonata"
né la tua terra sarà più detta "Devastata",
ma tu sarai chiamata "Mio compiacimento"
e la tua terra "Sposata",
perché di te si compiacerà il Signore
e la tua terra avrà uno sposo.

Sarai una magnifica corona
nella mano del Signore,
un diadema regale
nella palma del tuo Dio.
Sì, come un giovane sposa una vergine,
così ti sposerà il Tuo Creatore,
come gioisce lo sposo per la sposa,
così per te gioirà il tuo Dio.

Nessuno ti chiamerà più "abbandonata"
né la tua terra sarà più detta "Devastata",
ma tu sarai chiamata "Mio compiacimento"
e la tua terra "Sposata",
perché di te si compiacerà il Signore
e la tua terra avrà uno sposo.

