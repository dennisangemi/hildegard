Dietro i volti sconosciuti della gente che mi sfiora
quanta vita, quante attese di felicità.
Quanti attimi vissuti, 
mondi da scoprire ancora
splendidi universi accanto a me.

E’ più bello insieme, è un dono grande l’altra gente !
E’ più bello insieme.
E’ più bello insieme, è un dono grande l’altra gente !
E’ più bello insieme.

E raccolgo nel mio cuore la speranza ed il dolore,
il silenzio e il pianto della gente attorno a me.
In quel pianto, in quel sorriso, 
è il mio pianto, il mio sorriso
chi mi vive accanto è un altro me.

Fra le case, i grattacieli, fra le antenne lassù in alto
così trasparente il cielo non l’ho visto mai.
E la luce getta veli 
di colore sull’asfalto
puoi anche cantarli assieme a me.

E’ più bello insieme, è un dono grande l’altra gente!
E’ più bello insieme.
E’ più bello insieme, è un dono grande l’altra gente !
E’ più bello insieme.
