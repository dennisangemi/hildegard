L'ultima sera trascorsa coi suoi
Prima di andare a morire per noi
Egli giurò che neppure la morte
Ora ci avrebbe divisi da Lui

Poi lo vedemmo in ginocchio tra noi
Che ci pregava di amare così
Con l'umiltà di chi vuole servire
Nella memoria del gesto di Lui

E noi a chiederci, tristi, perché
Ci ripeteva sereno che ormai
Egli doveva lasciarsi tradire
E poi andare a morire da solo

Ora ti chiedo umilmente, mio Dio
Di perdonare il mio cuore insicuro
Dammi la forza di accogliere ancora
La tua parola e il tuo gesto d'amore

Dopo aver detto, nell'ultimo addio
Di non avere paura per Lui
Fu trascinato davanti al giudizio
Fino alla morte, nel nome di Dio

E lo vedemmo, lontani da Lui
Dire per l'ultima volta, "Mio Dio"
Poi, nel silenzio, ci siamo lasciati
Ed avevamo paura per noi

E poi a chiederci, tristi, perché
S'era lasciato morire così
Senza colpire la mano dell'uomo
Che aveva avuto paura di Dio

Quando poi venne di nuovo tra noi
In quel momento soltanto con Lui
Noi comprendemmo che forza di Dio
È solo quella che dona la vita   

Ora ti chiedo umilmente, mio Dio
Di perdonare il mio cuore insicuro
Dammi la forza di accogliere ancora
La tua parola e il tuo gesto d'amore

