Le ombre si distendono scende ormai la sera
E s’allontanano dietro i monti 
i riflessi di un giorno che non finirà
Di un giorno che ora correrà sempre
Perchè sappiamo che una nuova vita 
da qui è partita e mai più si fermerà.

Resta qui con noi il sole scende già 
resta qui con noi Signore è sera ormai.
Resta qui con noi il sole scende già 
se tu sei tra noi la notte non verrà.

S’allarga verso il mare il tuo cerchio d’onda
Che il vento spingerà fino a quando 
giungerà ai confini di ogni cuore,
Alle porte dell’amore vero.
Come una fiamma che dove passa brucia 
così il tuo amore tutto il mondo invaderà.

Davanti a noi l’umanità lotta, soffre e spera
Come una terra che nell’arsura
Chiede l’acqua da un cielo senza nuvole 
ma che sempre le può dare vita. 
Con te saremo sorgente d’acqua [MI-]pura, 
con te fra noi il deserto fiorirà. 

