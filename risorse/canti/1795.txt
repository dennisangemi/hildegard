Sei giunto da molto lontano 
per ritrovare l’amico perduto. 
Sei giunto da molto lontano 
ma poca gente in Te ha creduto 
Nel vento che porta una triste canzone, 
un canto di morte e paura 
ormai s’è infiltrata un’arcana emozione 
speranza di ogni creatura. 
E quello che t’ha consegnato 
Tu l’hai chiamato col nome d’amico. 
Per quelli che t’hanno colpito 
Tu hai pregato estremo saluto. 
Infine sei morto come un malfattore 
sei morto cambiando colore 
e sotto la croce Tua madre piangeva 
Tua madre che con Te moriva. 
È corsa la voce che vivi, 
che hai ritrovato l’amico perduto. 
È corsa la voce che vivi, 
e molta gente in Te ha creduto. 
Ed ora cammini sul nostro sentiero 
sei pane per noi profumato, 
ed ora cammini non sei più straniero 
con l’uomo che Tu hai salvato. 

