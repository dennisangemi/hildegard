
Signore da chi andremo?
Tu solo hai parole di vita,
e noi abbiam creduto
che il Figlio di Dio sei Tu!

Io sono il pane di vita;
chi viene a me non ha più fame,
e chi viene a me non ha più sete.
Così ha detto Gesù.

Non cercate il cibo che perisce;
ma il cibo che dura per la vita,
quello stesso che il Figlio vi darà,
che il Padre vi ha mandato.

Non Mosè vi ha dato pane vero;
è il mio Padre che dà il vero pane,
poiché il Pane di Dio vien dal Cielo
e dà la vita al mondo.

Io sono dal cielo disceso
non per fare la mia volontà,
ma per fare la volontà del Padre
che è dare al mondo la vita.

Io sono il pane del Cielo;
chi mangia avrà la vita eterna
perché il pane che do è la mia carne
che è la vita del mondo.

Chi s'accosta al banchetto del mio corpo
dimora in me ed io in lui;
e in lui sarà la vita eterna
e lo risusciterò.

