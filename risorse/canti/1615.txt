Chiaro mattino che il sole baciò
neanche una nuvola in cielo,
dolce è la brezza fra i mandorli in fiore
spande profumo d’inebriante calore
Un raggio di luce le illumina il volto,
immerso in profonda preghiera il suo cuore,
Si aprono i cieli soltanto per lei
è accolta la vergine Madre nell'eternità.

E da quel giorno per sempre sarà
Regina del cielo e Stella del mare
Un cuore di Madre che batte per noi, 
difesa e consiglio per i figli suoi.
Lei nostro rifugio e nostra speranza,
Lei, ali che portano il cuore dell'uomo 
al cuore di Dio.	

Lei piena di grazia nell'eternità 
fu serva docile, ancella obbediente, 
tenera Madre castissima sposa,
incoronata Regina sarà, 
con una corona di dodici stelle, 
vestita di sole, la luna sotto ai suoi piedi,
onnipotente per grazia sarà, 
colei che condusse la vita in piena umiltà.

E da quel giorno per sempre sarà
Regina del cielo e Stella del mare
Un cuore di madre che batte per noi, 
difesa e consiglio per i figli suoi.
Lei nostro rifugio e nostra speranza,
Lei, ali che portano il cuore dell'uomo 
al cuore di Dio.	
 
E tutto il creato ai suoi piedi sarà. 
lei! il capolavoro di Dio
rimase nascosta in terra con umiltà, 
ora nei cieli risplenderà
 
Lei nostro rifugio e nostra speranza,
lei, ali che portano il cuore dell'uomo 
al cuore di Dio
lei, ali che portano il cuore dell'uomo 
al cuore di Dio
 
