Lodate Dio   cieli immensi ed infiniti
Lodate Dio   cori eterni d’Angeli
Lodate Dio Santi del Suo Regno
Lodatelo uomini   Dio vi ama.
Lodatelo uomini   Dio è con voi.

(parlato)
Ti ringraziamo, Dio nostro Padre, 
perché sei Amore.
Tu ci hai fatto dono della vita 
e ci hai creati per essere figli tuoi.
Ti ringraziamo perché ci fai partecipi 
della tua opera creatrice
Dandoci un mondo da plasmare 
con le nostre mani.

Ti ringraziamo, Signore Gesù, 
perché per amore nostro 
sei venuto in questo mondo 
per riscattarci da ogni male 
e riportarci al Padre.
Ti ringraziamo perché sei rimasto 
in mezzo a noi per sempre 
per far di tutti gli uomini  una sola famiglia, 
un corpo solo in Te.

Ti ringraziamo, Spirito d’Amore, 
perché rinnovi la faccia della Terra. 
Tu dai luce e conforto ad ogni cuore. 
Ti ringraziamo perché con i tuoi santi doni 
ci dai la forza di avanzare nel nostro cammino, 
per giungere uniti alla gioia della tua casa.

