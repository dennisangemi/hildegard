Ave Maria, voglio testimoniare la tua vita,
l’esser stata donna, madre e moglie fedele.
Ave Maria, al tuo credere sincero,
la tua parola è verità e diventerà sentiero.

La tua anima è benedetta dal cielo
la tua grazia è immacolata umiltà.
Il tuo sorriso che annuncia la gioia
del cuore custode di vera preghiera,
fa’ che sia sempre luce, senza barriera.

Ave Maria, il tuo silenzio è come un manto,
scalda la fede delle genti e sei promessa sposa.
Ave Maria, nel grembo tuo crebbe l’oracolo,
vita che ti fece madre, figlio tuo e miracolo.

La tua anima è benedetta dal cielo
la tua grazia è immacolata umiltà.
Il tuo sorriso che annuncia la gioia
del cuore custode di vera preghiera,
fa’ che sia sempre luce, senza barriera.

La tua anima è benedetta dal cielo
la tua grazia è immacolata umiltà.
Il tuo sorriso che annuncia la gioia
del cuore custode d’ardore fervente,
fa’ che sia fonte d’amore, sempre fiorente.

