Nebbia e freddo giorni lunghi e amari mentre il seme muore.
Poi il prodigio antico e sempre nuovo
del primo filo d’erba.
E nel vento dell’estate ondeggiano le spighe; 
avremo ancora pane.

Benedici, o Signore
questa offerta che portiamo a Te.
Facci uno come il pane 
che anche oggi hai dato a noi.

Nei filari, dopo il lungo inverno fremono le viti.
La rugiada avvolge nel silenzio
i primi tralci verdi.
Poi i colori dell’autunno coi grappoli maturi; 
avremo ancora vi - no.

Benedici, o Signore
questa offerta che portiamo a Te.
Facci uno come il vino 
che anche oggi hai dato a noi.

