Il tuo popolo in cammino 
cerca in te la guida
sulla strada verso il Regno
sei sostegno con il tuo corpo
Resta sempre con noi, o Signore.

È il tuo Pane Gesù che ci dà forza 
e rende più sicuro il nostro passo
Se il vigore nel cammino si svilisce 
la tua mano dona lieta la speranza.

È il tuo vino, Gesù che ci disseta 
E sveglia in noi l’ardore di seguirti
Se la gioia cede il passo alla stanchezza, 
la tua voce fa rinascere freschezza.

È il tuo corpo, Gesù che ci fa Chiesa, 
Fratelli sulle strade della vita
Se il rancore toglie luce all’amicizia, 
dal tuo cuore nasce giovane il perdono.

È il tuo sangue, Gesù, il segno eterno 
Dell’unico linguaggio dell’amore
Se il donarsi come te richiede fede, 
nel tuo Spirito sfidiamo l’incertezza.

È il tuo dono, Gesù, la vera fonte
del gesto coraggioso di chi annuncia
Se la chiesa non è aperta ad ogni uomo, 
il tuo fuoco le rivela la missione.

