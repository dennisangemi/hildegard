Io credo: risorgerò, 
questo mio corpo vedrà il Salvatore.

Prima che io nascessi, 
mio Dio, tu mi conosci, 
ricordati Signore, 
che l’uomo è come l’erba, 
come il fiore del campo.

Ora è nelle tue mani 
quest’anima che mi hai data: 
accoglila Signore,
 da sempre tu l’hai amata, 
 è preziosa ai tuoi occhi

Padre, che mi hai formato 
a immagine del tuo volto: 
conserva in me, Signore, 
il segno della tua gloria, 
che risplenda in eterno

Cristo, mio Redentore, 
risorto nella luce: 
io spero in te, Signore, 
hai vinto, mi hai liberato 
dalle tenebre eterne.

Spirito della vita, 
che abiti nel mio cuore: 
rimani in me, Signore, 
rimani oltre la morte, 
per i secoli eterni

