Benvenuto, Dio Bambino, 
sarai l’Uomo di ogni uomo: 
hai le stelle nelle mani, 
vivrai i giorni e le stagioni. 
Hanno ali le parole 
che attraverseranno i cuori 
e ci insegneranno pace 
quando sarai sulla croce.
Benvenuto, Dio Bambino, 
Tu camminerai con l’uomo 
sulle strade, tra i rumori, 
sarai solo e avrai paure. 
E gli ulivi ascolteranno 
i silenzi e i tuoi pensieri 
e canzoni canteranno 
i ragazzi al tuo passare.

Benvenuto, Dio Bambino, 
sarai voce di ogni uomo 
ed a quelli che hanno fame 
darai pesci, darai pane.
E le mani cercheranno 
le tue vesti, il tuo mantello;
quando si avvicineranno 
guarderanno Dio fratello.
Benvenuto, Dio Bambino, 
sarai come arcobaleno 
che sorpasserà i confini, 
di ques'oggi e oltre domani
Sarai stella del mattino 
sarai anche mezza luna
sarai Dio che ha tante voci, 
parla agli uomini che ama,
parla agli uomini che ama.

