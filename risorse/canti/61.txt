Ascolta la preghiera del popolo in cammino
Madre di Dio, Madre della Chiesa.


Donaci i Tuoi occhi per vedere la passione, 
il prezzo del perdono del Figlio Tuo Signore 
per noi peccatori


Donaci la fede di chi non possiede niente, 
nemmeno il Suo dolore, nemmeno la Sua vita 
Figlio che muore in croce.


Donaci la speranza di chi scopre su quel volto 
il segno dell'amore, Figlio che invoca il Padre 
Padre che dona il Figlio.


Donaci l'amore acqua e sangue del Tuo cuore 
fonte di nuova vita, Giovanni e Tu Maria 
speranza della Chiesa.


