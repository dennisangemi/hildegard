La tua dimora, la tua città
è sopra un fondamento che non si spezza:
apostoli, profeti e come pietra angolare Gesù
che dona vita e bellezza.
La tua dimora, la tua città
non conosce porte chiuse e cancelli,
qui concittadini dei santi e familiari di te
ci ritroviamo fratelli.

Fai di noi il popolo tuo
che parla ogni istante con te
chiamandoti "Padre".
Noi, figli di te, la vera famiglia di te,
raccolta da te nella tua casa.

La tua dimora, la tua città
è il richiamo della gioia infinita,
coro di fratelli uniti nello stesso Spirito
che riempie il cuore di vita.

Fai di noi il popolo tuo
che parla ogni istante con te
chiamandoti "Padre".
Noi, figli di te, la vera famiglia di te,
raccolta da te nella tua casa.

La tua dimora, la tua città
dove il Verbo splende della tua luce,
Verbo che è fratello e che ci ha dato di abitare con te
nel dono della sua pace.

Fai di noi il popolo tuo
che parla ogni istante con te
chiamandoti "Padre".
Noi, figli di te, la vera famiglia di te,
raccolta da te nella tua casa.

