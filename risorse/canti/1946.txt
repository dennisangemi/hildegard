Aprite le porte a Cristo! Non abbiate paura:
spalancate il vostro cuore all'amore di Dio.

Testimone di speranza per chi attende la salvezza,
pellegrino per amore sulle strade del mondo.

Vero padre per i giovani che inviasti per il mondo,
sentinelle del mattino, segno vivo di speranza.

Testimone della fede che annunciasti con la vita,
saldo e forte nella prova confermasti i tuoi fratelli.

Insegnasti ad ogni uomo la bellezza della vita
indicando la famiglia come segno dell’amore.

Portatore della pace ed araldo di giustizia,
ti sei fatto tra le genti nunzio di misericordia.

Nel dolore rivelasti la potenza della Croce.
Guida sempre i tuoi fratelli sulle strade dell’amore.

Nella Madre del Signore ci indicasti una guida,
nella sua intercessione la potenza della grazia.

Padre di misericordia, Figlio nostro Redentore,
Santo Spirito d’Amore, a te, Trinità, sia gloria. Amen.

