Erano uomini senza paura
di solcare il mare pensando alla riva, 
barche sotto il cielo, tra montagne e silenzio,
davano le reti al mare vita dalle mani di Dio

Venne nell’ora più lenta del giorno, 
quando le reti si sdraiano a riva, 
l’aria senza vento si riempì di una voce
mani cariche di sale sale dalle mani di Dio

Lo seguimmo fidandoci degli occhi
Gli credemmo amando le parole 
fu il sole caldo a riva o fu il vento sulla vela
o il gusto e la fatica di rischiare e accettare quella sfida.

Prima che il sole più alto vi insidi,
prima che il giorno  vi lasci delusi,
riprendete il largo e gettate le reti,
barche cariche di pesci vita dalle mani di Dio

Lo seguimmo fidandoci degli occhi
Gli credemmo amando le parole 
Lui voce, Lui notizia, Lui strada, Lui la meta
Lui gioia imprevedibile e sincera di amare questa vita.

Erano uomini senza paura
di solcare il mare pensando alla riva, 
anche quella sera, senza dire Parola,
misero le barche in mare vita dalle mani di Dio
misero le barche in mare vita dalle mani di Dio

