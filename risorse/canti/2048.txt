
Beati voi, beati voi, beati voi, beati!

Se un uomo vive oggi nella vera povertà
il regno del Signore dentro lui presente è già.
Per voi che siete tristi e senza senso nella vita
c'è un Dio che può donarvi una speranza nel dolor.

Beati voi, beati voi, beati voi, beati!

Voi che lottate senza violenza e per amore
possederete un giorno questa terra, dice Dio.
Voi che desiderate ciò che Dio vuole per noi
un infinito all'alba pioverà dentro di voi.

Beati voi, beati voi, beati voi, beati!

E quando nel tuo cuore nasce tanta compassione
è Dio che si commuove come un bimbo dentro te.
Beati quelli che nel loro cuore sono puri:
già vedono il Signore totalmente anche quaggiù.

Beati voi, beati voi, beati voi, beati!

Beato chi diffonde pace vera intorno a sé,
il Padre che è nei cieli, già lo chiama "figlio mio".
Chi soffre per amore e sa morire oggi per lui
riceve il regno subito e la vita eterna ha in sé.

Se poi diranno male perché siete amici suoi
sappiate che l'han fatto già con lui prima di voi. (2v)

Siate felici, siate felici, siate felici! Amen! (2v)

