Eloì, Lamà Sabactani,
a Te innalzo la mia preghiera,
io come verme,
scherno degli uomini,
io nullità
a te volgo, il capo,
Eloì

Eloì, da Te son nato,
come mia madre
Tu mi hai nutrito, 
ma ora sono solo,
nessuno mi aiuta,
solo in Te
la mia speranza
ed il mio amore,
Eloì.

  
Eloì, la gente mi odia,
contro di me,
la loro bocca.
Io come acqua
sono versato,
e il mio cuore
è come cera,
e non batte più
Eloì.

Contro di me,
son come cani,
mi hanno forato
le mani e piedi,
posso contare
tutte le mie ossa,
mentre loro
sul mio vestito
gettano la sorte, 
Eloì.
 
Ma tu Signore,
non sei lontano,
mia forza,
in Te confido
Perché hai ascoltato,
il grido del Tuo servo,
e il mio cuore,
vivrà per sempre in Te,
Eloì.

Canterò
le Tue lodi,
racconterò
il Tuo amore,
 per Te vivrò
e i figli miei,
annunzieranno
la Tua giustizia,
proclameranno
la Tua gloria,
Eloì.
Eloì.

