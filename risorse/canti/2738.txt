La vera vite son io, fratelli, 
voi siete i tralci, il Padre ha cura di voi; 
e monda il tralcio che porta frutto 
perché così ne darà di più.

Voi siete puri per la mia Parola, 
restate in me: io resterò in voi
chi non è in me non porta frutto:
la mia Parola resterà in voi.

Chiedete a me ciò che volete: 
ho amato voi come il Padre ama me. 
Nel mio amore rimanete, amici,
le mie parole sian nel vostro cuor.

La mia gioia sia sempre in voi, 
la gioia vera è amarvi tra voi; 
non c’è amore più grande del mio: 
io do la vita per gli amici miei.

Vi chiamo amici perché vi ho scelto; 
quando verrà lo Spirito mio,
vi parlerà nel mio nome 
e vi amerete sempre più tra voi.

