O dei miracoli
inclito Santo,
dell’alma Padova
tutela e vanto,

benigno guardami
prono ai tuoi pie’:
o sant’Antonio,
prega per me!
Benigno guardami
prono ai tuoi pie’:
o sant’Antonio,
prega per me!

Col vecchio il giovane
a te sen viene,
e in atto supplice
chiede ed ottiene;

di grazie arbitro
Iddio ti fe’:
o sant’Antonio,
prega per me!
Di grazie arbitro
Iddio ti fe’:
o sant’Antonio, 
prega per me!

Per te l’oceano
si rasserena,
riprende il naufrago
novella lena:

morte e pericolo
fuggon per te:
o sant’Antonio, 
prega per me!
Morte e pericolo
fuggon per te:
o sant’Antonio, 
prega per me!

Per te riacquistansi
beni ed onore;
i morbi cessano,
cessa il dolore.

Ove tu vigili
pianto non è:
o sant’Antonio,
prega per me!
Ove tu vigili
pianto non è:
o sant’Antonio, 
prega per me!

Sempre benefico
ai tuoi devoti,
ne ascolti l’umili
preghiere e voti:

fammi propizio
il divin Re:
o sant’Antonio 
prega per me!
Fammi propizio
il divin Re:
o sant’Antonio 
prega per me!

