Bello è il sole,
bella la luna,
bello è il fuoco,
bella la terra
e l’acqua pura,
bello il cielo e le stelle,
i frutti, i fiori e l’erba,
l’aere, il vento
e onne tempo.

Bella è la vita,
bello l’amore,
un buon amico,
una famiglia,
tutti i bambini,
come son belli i piedi
che annunziano e portano pace,
bello il cammino,
bella è Assisi!

Tu sei bellezza,
Tu sei speranza,
onnipotente Signore, altissimo.
Bello è il Padre “Silenzio”,
il Figlio “Parola”
lo Spirito “Abbraccio infinito”.
Tu sei l’atteso,
Tu sei l’amico,
Tu sei il più bello tra i figli
degli uomini.
Bello è cantare, gioire,
amare, servire,
bellezza sei tu…


Bella la Chiesa
ed il Vangelo,
bella la fede,
la carità e la preghiera,
belli Francesco e Chiara
e la fraternità,
umile gioia,
semplice cuore.

Bello il perdono,
l’Eucaristia,
se sai guardare
è sua bellezza
anche la croce,
anche le tue ferite,
belle le tue fatiche,
bella Maria,
anzi più bella!

Tu sei bellezza,
Tu sei speranza,
onnipotente Signore, altissimo.
Bello è il Padre “Silenzio”,
il Figlio “Parola”
lo Spirito “Abbraccio infinito”.
Tu sei l’atteso,
Tu sei l’amico,
Tu sei il più bello tra i figli
degli uomini.
Bello è cantare, gioire,
amare, servire,
bellezza sei tu…

