Chi è costui, immerso nel dolore?
Nessuno ha ormai pietà di lui!

Il volto è sfigurato,
non ha grazia né bellezza:
da tutti è disprezzato, da tutti.
Portò i nostri affanni,
sopportò il dolore:
noi l’abbiamo ritenuto percosso da Dio.

Fu trafitto per noi,
fu schiacciato per noi,
ha offerto la guancia a chi colpiva.
Eravamo smarriti
come gregge senza guida.
Lui per noi fu colpito a morte, per noi.

Fu sepolto tra malfattori,
eppure era giusto,
e Dio l’ha schiacciato nel dolore.
Perciò vedrà la luce
e la gioia l’inonderà:
guiderà tutti i popoli alla vita di Dio!

