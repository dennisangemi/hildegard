Calzoni colore del prato, 
un ginocchio ammaccato per un salto in più.
Due piante e un filo tirato, 
la mela sul naso e gli amici giù.
Un pezzo di pane e una fetta di cielo, 
sapore di festa e tu:
Giovanni dei Becchi giullare dei campi 
regalo alla gioventù.

Siete tutti ladri ragazzi miei, 
non ho più il mio cuore ce lo avete voi, 
ma non mi interessa da quest’oggi in poi
ogni mio respiro sarà per voi.

La veste color della strada forse un po’ consumata 
qualche acciacco in più.
Noi prati intorno a Valdocco, 
ti chiama don Bosco la tua gioventù.
La vecchia tettoia è una piccola stanza, 
ma spiagge infinite in cuor.
Un fischio per Corso Regina uno sguardo 
profondo sentono l’amor.

Siete tutti ladri ragazzi miei, 
non ho più il mio cuore ce lo avete voi,
ma non mi interessa da quest’oggi in poi
ogni mio respiro sarà per voi.

Un’eco color della storia tesoro del campo 
che oggi non è più,
il vecchio pilone del sogno 
il ragazzo sul filo non esiste più.
L’antica fontana del grande cortile 
non butta più acqua e tu
aspetti qualcuno che ancora racconti 
l’amore alla gioventù.

Siete tutti ladri ragazzi miei, 
non ho più il mio cuore ce lo avete voi,
ma non mi interessa da quest’oggi in poi
ogni mio respiro sarà per voi.

