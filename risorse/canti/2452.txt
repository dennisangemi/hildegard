
Al Santo glorioso
Cantiamo d'amor
L'inno armonioso
Che sorge dal cor. 

 
A l’umile Santo
Cantiamo fidenti
Dei Calabri vanto
Signor dei portenti.
Dal mondo diviso.
Sol vago di ciel,
Con dolce sorriso
Soccorse al fratel. 
Con dolce sorriso
Soccorse al fratel. 

Al Santo glorioso
Cantiamo d'amor
L'inno armonioso
Che sorge dal cor. 

 
Di carne la spoglia
Pur esso sofferse,
Pur egli di doglia
Le lacrime asterse.
Fidate, se immenso
Possiede il poter,
Ha tutto propenso
Per l’uomo il voler. 
Ha tutto propenso
Per l’uomo il voler. 

Al Santo glorioso
Cantiamo d'amor
L'inno armonioso
Che sorge dal cor. 

 
Venite, venite,
Voi tutti che in terra
Gemendo soffrite
Dei mali la guerra.
Qualunque desío
Fia dato appagar
Francesco da Dio
Può tutto impetrar. 
Francesco da Dio
Può tutto impetrar.

Al Santo glorioso
Cantiamo d'amor
L'inno armonioso
Che sorge dal cor. 


