Ascolta Creatore pietoso,
le nostre preghiere e le lacrime
che in questo tempo santo
t'offriamo nella penitenza.
 
Tu scruti le menti e i cuori,
conosci le nostre miserie;
a noi che torniamo pentiti
concedi la grazia del perdono.

Pietà di noi, pietà di noi,
pietà di noi, Signore.
Ascolta la nostra supplica,
ascolta e perdona.
 
 
E' grande il nostro peccato,
ma il tuo amore è più grande.
A gloria del tuo santo nome
ai deboli dona il tuo balsamo.
 
Col giogo della penitenza
correggi il corpo ribelle
e l'anima libera sciogli
dagli aspri legami del peccato.

Pietà di noi, pietà di noi,
pietà di noi, Signore.
Ascolta la nostra supplica,
ascolta e perdona.
 

