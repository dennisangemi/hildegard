E' sera e non finisce mai 
la mia sete di verità,
è l'alba e ricomincia sempre 
la mia sete di verità;
eterna come i nostri monti, 
come i primi fiori:
la cerchi come quando frughi 
gli occhi di chi ami.

In fondo a tutto sei tu, Signore,
la mia fonte di verità, 
la mia fonte di verità. (2v)


Mi son fermato spesso al sole 
lungo queste strade,
a tutte le sorgenti umane 
ho bevuto arsura;
e mi chiedevo dentro al cuore:
"Io, io chi sono?"
ed ogni mio respiro cerca 
questa verità.

In fondo a tutto sei tu, Signore,
la mia fonte di verità, 
la mia fonte di verità. (2v)

Mi sono poi deciso a bere
l’acqua del mio pozzo,
una sorgente sempre fresca
e non finisce mai:
è un’acqua sempre nuova
e non sai mai da dove viene,
e ogni giorno è sempre nuova
la mia verità.

