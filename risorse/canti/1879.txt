Esulti, il coro, degli angeli
esulti l'assemblea celeste
e un inno di gloria
saluti il trionfo del Signore risorto.
gioisca la terra inondata di nuova luce!
 
Lo splendore del Re
ha vinto le tenebre,
le tenebre del mondo! (x2)

Si rallegri la madre chiesa
tutta splendente della gloria 
del suo Signore
e in questa sala, risuoni unanime
l'acclamazione di un popolo in festa.
Il Signore sia con voi.

E con il tuo Spirito.

In alto i nostri cuori.

Sono rivolti al Signore

Rendiamo grazie al Signore nostro Dio.

E' cosa buona e giusta. (2)

E' veramente, cosa buona e giusta
esprimere, con il canto l'esultanza 
dello Spirito e inneggiare
al padre onnipotente e al figlio
Gesù Cristo Signore.
Egli, ha pagato per noi, all'eterno padre
il debito di adamo
e con il sangue sparso per amore
ha cancellato la condanna 
della colpa antica
questa è la Pasqua
in cui è immolato l'agnello;
questa è la notte
in cui hai liberato i nostri padri
dalla schiavitù dell'egitto
questa è la notte
che ci salva dall'oscurità del male;
questa è la notte
in cui hai vinto le tenebre del peccato!

Questa e' la notte 
in cui cristo ha distrutto la morte
e dagli inferi risorge vittorioso.(x2) 

O mirabile condiscendenza della tua grazia,
o inestimabile tenerezza del tuo amore!
per riscattare lo schiavo 
hai sacrificato il figlio!
senza il peccato di adamo
Cristo non ci avrebbe redenti!

Felice colpa che meritò 
un così grande salvatore 
felice colpa! (x 2) 

O notte veramente beata
 
Che hai conosciuto l'ora 
in cui Cristo è risorto!
o notte veramente beata
 
Che spogliò gli egiziani 
per arricchire israele!
O notte che sconfigge il male, 
lava le colpe
O notte veramente gloriosa
che ricongiunge l'uomo al suo Dio

Questa è la notte 
in cui Cristo ha distrutto la morte
e dagli inferi risorge vittorioso.(x 2) 

In questa notte accogli padre santo
il sacrificio di lode che la chiesa 
ti offre per mano dei suoi ministri,
nella liturgia solenne del cero,
segno della nuova luce.
Ti preghiamo o Signore, 
che questo cero 
offerto in onore del tuo nome
risplenda di luce.
Salga a te come profumo soave,
si confonda con le stelle del cielo.
Lo trovi acceso la stella del mattino,
quella stella che non conosce tramonto.
Cristo tuo figlio risuscitato dai morti
fa risplendere la sua luce serena!

Amen! Amen! Amen! (x 2)

