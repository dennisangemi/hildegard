Dall’orizzonte una grande luce viaggia nella storia
e lungo gli anni ha vinto il buio facendosi memoria,
e illuminando la nostra vita chiaro ci rivela
che non si vive se non si cerca la verità…

Da mille strade arriviamo a Roma sui passi della fede,
sentiamo l’eco della Parola che risuona ancora
da queste mura, da questo cielo per il mondo intero:
è vivo oggi, è l’Uomo Vero, Cristo tra noi.

Siamo qui, sotto la stessa luce,
sotto la Sua croce cantando ad una voce:
è l’Emmanuel, l’Emmanuel, l’Emmanuel  
è l’Emmanuel, l’Emmanuel

Dalla città di chi ha versato il sangue per amore
ed ha cambiato il vecchio mondo vogliamo ripartire.
Seguendo Cristo, insieme a Pietro, rinasce in noi la fede,
Parola viva che ci rinnova e cresce in noi.

Siamo qui, sotto la stessa luce,
sotto la Sua croce cantando ad una voce:
è l’Emmanuel, l’Emmanuel, l’Emmanuel  
è l’Emmanuel, l’Emmanuel

Un grande dono che Dio ci ha fatto è Cristo, il Suo Figlio;
l’umanità è rinnovata, è in Lui salvata.
È vero uomo, è vero Dio, è il Pane della Vita
che ad ogni uomo ai Suoi fratelli ridonerà.

Siamo qui, sotto la stessa luce,
sotto la Sua croce cantando ad una voce:
è l’Emmanuel, l’Emmanuel, l’Emmanuel  
è l’Emmanuel, l’Emmanuel

La morte è uccisa, la vita ha vinto, è Pasqua in tutto il mondo,
un vento soffia in ogni uomo lo Spirito fecondo,
che porta avanti nella storia la Chiesa Sua sposa,
sotto lo sguardo di Maria comunità.

Siamo qui, sotto la stessa luce,
sotto la Sua croce cantando ad una voce:
è l’Emmanuel, l’Emmanuel, l’Emmanuel  
è l’Emmanuel, l’Emmanuel

Noi debitori del passato di secoli di storia,
di vite date per amore, di santi che han creduto,
di uomini che ad alta quota insegnano a volare,
di chi la storia sa cambiare, come Gesù.

Siamo qui, sotto la stessa luce,
sotto la Sua croce cantando ad una voce:
è l’Emmanuel, l’Emmanuel, l’Emmanuel  
è l’Emmanuel, l’Emmanuel

È giunta un’era di primavera, è tempo di cambiare.
È oggi il giorno sempre nuovo per ricominciare,
per dare svolte, parole nuove e convertire con il cuore,
per dire al mondo, ad ogni uomo: Signore Gesù.

Siamo qui, sotto la stessa luce,
sotto la Sua croce cantando ad una voce:
è l’Emmanuel, l’Emmanuel, l’Emmanuel  
è l’Emmanuel, l’Emmanuel

