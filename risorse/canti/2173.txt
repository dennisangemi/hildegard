Luce di Dio, luce del mondo,
splendi sul monte, Cristo Signore
scendi nel buio, vai nel profondo,
dove c'è morte, dov'è l'errore.
Svegli chi dorme, apri il cammino,
strada di luce, nuovo mattino.

Sole promesso guidi la storia,
brilla sui popoli il tuo chiarore:
già s'intravvede la tua vittoria
dove rinasce fuoco d'amore.
Gli occhi dei ciechi presto vedranno
luce di vita e gioiranno.

Figli di luce tu ci hai chiamati,
noi che la notte teneva avvolti:
dalla Parola rigenerati
figli di Dio siamo risorti.
Contro il male con te lottiamo,
frutti di luce in te portiamo.

Giorno di Dio e di riposo,
volto di gioia sei dolce al cuore:
verso la casa, verso lo Sposo
già camminiamo al tuo splendore:
Stelle del cielo noi brilleremo,
nella tua luce sempre saremo.

