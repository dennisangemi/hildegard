Il Signore ci ha salvato dai nemici 
nel passaggio del Mar Rosso: 
l'acqua che ha travolto gli Egiziani 
fu per noi la salvezza! (Es 15)

"Se conoscessi il dono di Dio 
e chi è colui che ti chiede da bere, 
lo pregheresti tu stesso di darti 
quell'acqua viva che ti salverà." (fine:) (Gv 4,10) 

Eravamo prostrati nel deserto, 
consumati dalla sete: 
quando fu percossa la roccia, 
zampillò una sorgente. (Es 17)

Dalle mura del tempio di Dio 
sgorga un fiume d'acqua viva: 
tutto quel che l'acqua toccherà, 
nascerà a nuova vita. (Ez 47)

Venga a me chi ha sete e chi mi cerca, 
si disseti colui che in me crede: 
fiumi d'acqua viva scorreranno 
dal mio cuore trafitto. (Gv 7)

Sulla croce, il Figlio di Dio 
fu trafitto da una lancia: 
dal cuore dell'agnello immolato 
scaturì sangue ed acqua. (Gv 19)

Chi berrà l'acqua viva che io dono
non avrà mai più sete in eterno: 
in lui diventerà una sorgente 
zampillante per sempre. (Gv 4)

