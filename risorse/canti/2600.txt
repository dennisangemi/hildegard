In quel tempo portavano i bambini da Gesù
affinché Lui li benedicesse,
ma i discepoli  glielo impedivano 
e il Signore indignato disse loro:

Lasciate che i bambini vengano a Me,
loro è il Regno dei Cieli, non ostacolateli.
Accogliete il regno come fanno loro
e sarete degni del paradiso.

In verità vi dico: chi non accoglie il regno come un bambino
non entrerà, non entrerà nel paradiso. 

Chiunque si converte e piccolo diventa come un bambino
grande sarà, grande sarà nel mio regno. 

Non li disprezzate perché i loro angeli vedono sempre
il volto del Padre mio che è nei Cieli. 

Chi nel mio nome accoglierà uno di questi bimbi
accoglie Me, accoglie Me nella sua vita.

Lasciate che i bambini vengano a Me,
loro è il Regno dei Cieli, non ostacolateli.
Accogliete il regno  come fanno loro
e sarete degni del paradiso.

