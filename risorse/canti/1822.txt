Per ogni volta che ci doni la Parola di luce, 
noi offriremo la pace;
per ogni volta che ci nutre il tuo Pane di vita, 
noi sazieremo la fame;
per ogni volta che ci allieta il tuo Vino di gioia, 
noi guariremo ferite.

Offriamo a Te sinceramente la vita,
benediciamo la tua pace fra noi,
saremo l'eco del tuo canto, il seme del tuo campo,
il lievito del tuo perdono,
il lievito del tuo perdono.

Non ci separa dalla fede l'incertezza del cuore 
quando ci parli Signore;
non ci separa dall'amore la potenza del male
quando rimani con noi;
non ci separa dall'attesa del tuo giorno la morte
quando ci tieni per mano.

Offriamo a Te sinceramente la vita,
benediciamo la tua pace fra noi,
saremo l'eco del tuo canto, il seme del tuo campo,
il lievito del tuo perdono,
il lievito del tuo perdono.

