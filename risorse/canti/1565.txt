Cantate al Signore un cantico nuovo:
risplende la sua gloria!
Grande la sua forza, grande la sua pace,
grande la sua santità.

In tutta la terra, popoli del mondo,
gridate la sua fedeltà!
Musica di festa, musica di lode, 
musica di libertà.

Agli occhi del mondo ha manifestato
la sua salvezza!
Per questo si canti, per questo si danzi,
per questo si celebri!     RIT

Con l’arpa ed il corno, 
con timpani e flauti, con tutta la voce!
Canti di dolcezza, canti di salvezza, 
canti d’immortalità!     RIT

I fiumi ed i monti battono le mani
davanti al Signore!
La sua giustizia giudica la terra,
giudica le genti!     RIT

Al Dio che ci salva, gloria in eterno, 
amen alleluia!
Gloria a Dio Padre, gloria a Dio Figlio,
gloria a Dio Spirito.     RIT

