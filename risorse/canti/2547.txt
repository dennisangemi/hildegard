Maria, piccola Maria
tu sei la brezza soave di Elia
il sussurro dello Spirito di Dio
tu sei il roveto ardente di Mosè
che porta il Signore e non si consuma.

Tu sei "quel luogo vicino a me"
che mostrò il Signore a Mosè
tu sei la cavità nella rupe
che Dio copre con la sua mano
mentre passa la sua gloria.

Venga il Signore con noi
se abbiamo trovato
grazia ai suoi occhi:
è vero che siamo peccatori
ma prega tu per noi
e saremo la sua eredità.

Maria, piccola Maria
figlia di Gerusalemme
madre di tutti i popoli
vergine di Nazareth

Tu sei la nube che protegge Israele
la tenda della riunione
l'arca che porta l'alleanza
il luogo della dimora del Signore
il santuario della sua shekina'.

Venga il Signore con noi
se abbiamo trovato
grazia ai suoi occhi:
è vero che siamo peccatori
ma prega tu per noi
e saremo la sua eredità.

