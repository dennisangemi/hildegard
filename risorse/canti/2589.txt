A Te, Signore, ci rivolgiamo:
con tutto il cuore noi Ti chiediamo
di perdonare i nostri peccati,
e grazie a Te saremo salvati...

Come un faro nel buio Tu sei per noi, Signore,
che ci illumina sempre nelle notti più oscure...
Quando noi Ti preghiamo, vieni con la Tua luce
a indicarci la strada e a donarci la pace...

La Tua Parola è fonte di vita,
di verità e di gioia infinita:
a chi la osserva Tu sei vicino,
in ogni istante lungo il cammino...

Sei Tu la sola via da seguire,
che non dobbiamo mai abbandonare:
senza di Te noi siamo perduti,
vaghiamo disperati e smarriti...

