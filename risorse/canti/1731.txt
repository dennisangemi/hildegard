Notte di luce, notte di pace,
metti la tenda, Verbo di Dio.
Mondo che vegli, mondo che fremi,
apri il tuo cuore, nasce Gesù.
Notte di stelle, notte promessa:
nasci Signore Gesù bambino.
Mondo che dormi, mondo che fremi,
apri i tuoi occhi nasce Gesù. 

Emmanuele, vieni tra noi
scendi a portare la gioia.
Emmanuele, vieni tra noi:
scendi a portare la pace.

Giorno di luce, giorno di pace,
mostra il tuo volto, Figlio di Dio.
Mondo che attendi, mondo che preghi,
alza il tuo sguardo, nasce Gesù.
Giorno di amore e di dolore:
dona la vita, Figlio dell’uomo.
Mondo che soffri, mondo che muori,
prova a sperare nasce Gesù. 

Emmanuele, vieni tra noi
scendi a portare la gioia.
Emmanuele, vieni tra noi:
scendi a portare la pace.

