Cuore di Cristo, fornace ardente
di carità e di bontà infinita,
fosti formato nel grembo di Maria
dalla potenza dello Spirito.

Cuore di Cristo, tempio di Dio,
porta del cielo e dimora divina,
sei tabernacolo di giustizia e amore,
d’ogni virtù tu sei l’abisso.   

Cuore di Cristo, d’ogni lode sei degno,
tu sei il re e il centro d’ogni cuore,
d’ogni sapienza e scienza sei tesoro,
noi riceviamo da te ogni pienezza.

Cuore di Cristo, in cui il Padre  
trova la sua compiacenza divina,  
sei desiderio dei colli eterni,  
fonte di santità e di vita.   

Cuore di Cristo, ricco per chi t’invoca,  
fonte di vita e di santità,  
tu sei paziente e misericordioso,  
intercessore per noi peccatori.   

Cuore di Cristo fatto obbediente  
fino alla morte per noi peccatori,  
d’ogni dolore schiacciato ed umiliato  
per i peccati d’ogni uomo.   

Cuore di Cristo, dalla lancia squarciato,  
fonte perenne di consolazione,  
risurrezione e per riconciliazione,  
pace e vita, vittima d’amore. 

Cuore di Cristo tu sei salvezza  
di chi pone speranza in te,  
sei dei morenti speranza e fiducia,  
di tutti i santi la dolcezza.  

Amen.

