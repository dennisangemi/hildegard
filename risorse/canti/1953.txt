So che sei qui
In questo istante
So che sei qui
Dentro di me.

Abiti qui
In questo niente
Ed io lo so
Che vivi in me.

Che mai dirò
Al mio Signore
Che mai dirò
Tutto Tu sai

Ti ascolterò
Nel mio silenzio
E aspetterò
Che parli Tu

E mi dirai
Cose mai udite
Mi parlerai del Padre
Mi colmerai d'amore
E scoprirò
Chi sei

Io sento in me la tua pace
La gioia che Tu solo dai.

Attorno a me 
io sento il cielo
Un mondo di felicità.

Mio Dio sei qui
Quale mistero
Verbo di Dio e umanità.

Non conta più
Lo spazio e il tempo
È scesa qui l'eternità.

Cosa sarà il Paradiso
Cosa sarà la vita
Sarai con noi per sempre, sempre
Tu tutto in noi, noi in Te.

Cosa sarà il Paradiso
Cosa sarà la vita
Sarai con noi per sempre, sempre
Tu tutto in noi, noi in Te.

