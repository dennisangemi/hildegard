XXIII DOMENICA
DEL TEMPO ORDINARIO
PRIMA LETTURA

Si schiuderanno gli orecchi dei sordi,
griderà di gioia la lingua del muto.

Dal libro del profeta Isaìa
35, 4-7a

Dite agli smarriti di cuore:

«Coraggio, non temete!
Ecco il vostro Dio,
giunge la vendetta,
la ricompensa divina.
Egli viene a salvarvi».
Allora si apriranno gli occhi dei ciechi
e si schiuderanno gli orecchi dei sordi.
Allora lo zoppo salterà come un cervo,
griderà di gioia la lingua del muto,
scorreranno torrenti nella steppa.
La terra bruciata diventerà una palude,
il suolo riarso sorgenti d’acqua.
Parola di Dio.
 
SALMO RESPONSORIALE
Dal Salmo 145 (146)

Loda il Signore, anima mia.
Il Signore rimane fedele per sempre
rende giustizia agli oppressi,
dà il pane agli affamati.
Il Signore libera i prigionieri.
Il Signore ridona la vista ai ciechi,
il Signore rialza chi è caduto,
il Signore ama i giusti,
il Signore protegge i forestieri.
Egli sostiene l’orfano e la vedova,
ma sconvolge le vie dei malvagi.
Il Signore regna per sempre,
il tuo Dio, o Sion, di generazione in generazione.
 XXIII DOMENICA

SECONDA LETTURA

Dio non ha forse scelto i poveri
per farli eredi del Regno?

Dalla lettera di san Giacomo apostolo
2, 1-5

Fratelli miei, la vostra fede nel Signore nostro Gesù

Cristo, Signore della gloria, sia immune da favoritismi personali.

Supponiamo che, in una delle vostre riunioni, entri qualcuno
con un anello d’oro al dito, vestito lussuosamente, ed entri
anche un povero con un vestito logoro. Se guardate colui che
è vestito lussuosamente e gli dite: «Tu siediti qui, comodamente», e al povero dite: «Tu mettiti là, in piedi», oppure:
«Siediti qui ai piedi del mio sgabello», non fate forse discriminazioni e non siete giudici dai giudizi perversi?
Ascoltate, fratelli miei carissimi: Dio non ha forse scelto i poveri agli occhi del mondo, che sono ricchi nella fede ed eredi
del Regno, promesso a quelli che lo amano?
Parola di Dio.
CANTO AL VANGELO
Cf. Mt 4, 23

Alleluia, alleluia.
Gesù annunciava il vangelo del Regno
e guariva ogni sorta di infermità nel popolo.
Alleluia. 
VANGELO

Fa udire i sordi e fa parlare i muti.

Dal Vangelo secondo Marco
7, 31-37

In quel tempo, Gesù, uscito dalla regione di Tiro, passando per Sidòne, venne verso il mare di

Galilea in pieno territorio della Decàpoli.

Gli portarono un sordomuto e lo pregarono di
imporgli la mano. Lo prese in disparte, lontano
dalla folla, gli pose le dita negli orecchi e con la saliva gli
toccò la lingua; guardando quindi verso il cielo, emise un sospiro e gli disse: «Effatà», cioè: «Apriti!». E subito gli si
aprirono gli orecchi, si sciolse il nodo della sua lingua e parlava correttamente.
E comandò loro di non dirlo a nessuno. Ma più egli lo
proibiva, più essi lo proclamavano e, pieni di stupore, dicevano: «Ha fatto bene ogni cosa: fa udire i sordi e fa
parlare i muti!».
Parola del Signore.