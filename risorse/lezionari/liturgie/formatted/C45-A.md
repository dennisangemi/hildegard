## X DOMENICA DEL TEMPO ORDINARIO
> 
### PRIMA LETTURA
*Voglio l’amore e non il sacrificio.*

:material-book-open-outline: Dal libro del profeta Osèa
6, 3-6

> Affrettiamoci a conoscere il Signore, la sua venuta è sicura come l’aurora. Verrà a noi come la pioggia d’autunno, come la pioggia di primavera che feconda la terra. Che dovrò fare per te, Èfraim, che dovrò fare per te, Giuda? Il vostro amore è come una nube del mattino, come la rugiada che all’alba svanisce. Per questo li ho abbattuti per mezzo dei profeti, li ho uccisi con le parole della mia bocca e il mio giudizio sorge come la luce: poiché voglio l’amore e non il sacrificio, la conoscenza di Dio più degli olocausti. Parola di Dio.
> 
### SALMO RESPONSORIALE
:material-book-open-outline: Dal Salmo 49 (50)

>**Chi cammina per la retta via vedrà la salvezza di Dio.**

> Parla il Signore, Dio degli dèi,
> convoca la terra da oriente a occidente:
> «Non ti rimprovero per i tuoi sacrifici,
> i tuoi olocausti mi stanno sempre davanti.
> Se avessi fame, non te lo direi:
> mio è il mondo e quanto contiene.
> Mangerò forse la carne dei tori?
> Berrò forse il sangue dei capri?
> Offri a Dio come sacrificio la lode
> e sciogli all’Altissimo i tuoi voti;
> invocami nel giorno dell’angoscia:
> ti libererò e tu mi darai gloria».
> 
### SECONDA LETTURA
**
Si rafforzò nella fede e diede gloria a Dio.
:material-book-open-outline: 
Dalla lettera di san Paolo apostolo ai Romani
4, 18-25
> 
> Fratelli, Abramo credette, saldo nella speranza contro ogni speranza, e così divenne padre di molti popoli, come gli era stato detto: «Così sarà la tua discen- denza». Egli non vacillò nella fede, pur vedendo già come morto il proprio corpo – aveva circa cento anni – e morto il seno di Sara. Di fronte alla promessa di Dio non esitò per incredulità, ma si rafforzò nella fede e diede gloria a Dio, pienamente convinto che quanto egli aveva promesso era anche capace di portarlo a compimento. Ecco perché gli fu accreditato come giustizia. E non soltanto per lui è stato scritto che gli fu accreditato, ma anche per noi, ai quali deve essere accreditato: a noi che crediamo in colui che ha risuscitato dai morti Gesù nostro Signore, il quale è stato consegnato alla morte a causa delle nostre colpe ed è stato risuscitato per la nostra giustificazione. Parola di Dio.
> 
### CANTO AL VANGELO
:material-book-open-outline: Lc 4, 18

> Alleluia, alleluia.
> Il Signore mi ha mandato a portare ai poveri il lieto annuncio;
> a proclamare ai prigionieri la liberazione.
> Alleluia.
> 
### VANGELO
*Non sono venuto a chiamare i giusti, ma i peccatori.*

:material-book-open-outline: Dal Vangelo secondo Matteo
9, 9-13

> In quel tempo, mentre andava via, Gesù, vide un uomo, chiamato Matteo, seduto al banco delle imposte, e gli disse: «Seguimi». Ed egli si alzò e lo seguì. Mentre sedeva a tavola nella casa, sopraggiunsero molti pubblicani e peccatori e se ne stavano a tavola con Gesù e con i suoi discepoli. Vedendo ciò, i farisei dicevano ai suoi discepoli: «Come mai il vostro maestro mangia insieme ai pubblicani e ai peccatori?». medico, ma i malati. Andate a imparare che cosa vuol dire: “Misericordia io voglio e non sacrifici”. Io non sono venuto infatti a chiamare i giusti, ma i peccatori». Parola del Signore.