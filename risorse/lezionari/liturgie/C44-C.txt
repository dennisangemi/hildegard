IX DOMENICA
DEL TEMPO ORDINARIO
PRIMA LETTURA

Se viene lo straniero, tu, o Signore, ascoltalo.

Dal primo libro dei Re
8, 41-43

In quei giorni, Salomone pregò nel tempio dicendo:


«[Signore,] anche lo straniero, che non è del tuo popolo Israele, se viene da una terra lontana a causa
del tuo nome, perché si sentirà parlare del tuo grande nome,
della tua mano potente e del tuo braccio teso, se egli viene a
pregare in questo tempio, tu ascolta nel cielo, luogo della tua
dimora, e fa’ tutto quello per cui ti avrà invocato lo straniero,
perché tutti i popoli della terra conoscano il tuo nome, ti temano come il tuo popolo Israele e sappiano che il tuo nome è
stato invocato su questo tempio che io ho costruito».
Parola di Dio.
 
SALMO RESPONSORIALE
Salmo 116 (117)

Popoli tutti, lodate il Signore.
Genti tutte, lodate il Signore,
popoli tutti, cantate la sua lode.
Perché forte è il suo amore per noi
e la fedeltà del Signore dura per sempre.

SECONDA LETTURA

Se cercassi ancora di piacere agli uomini,
non sarei servitore di Cristo!

Dalla lettera di san Paolo apostolo ai Gàlati
1, 1-2.6-10

Paolo, apostolo non da parte di uomini, né per mezzo

di uomo, ma per mezzo di Gesù Cristo e di Dio Padre
che lo ha risuscitato dai morti, e tutti i fratelli che
sono con me, alle Chiese della Galazia.
Mi meraviglio che, così in fretta, da colui che vi ha chiamati
con la grazia di Cristo voi passiate a un altro Vangelo. Però
non ce n’è un altro, se non che vi sono alcuni che vi turbano
e vogliono sovvertire il vangelo di Cristo.
Ma se anche noi stessi, oppure un angelo dal cielo vi annunciasse un Vangelo diverso da quello che vi abbiamo annunciato, sia anàtema! L’abbiamo già detto e ora lo ripeto: se qualcuno vi annuncia un Vangelo diverso da quello che avete ricevuto, sia anàtema! IX DOMENICA

Infatti, è forse il consenso degli uomini che cerco, oppure
quello di Dio? O cerco di piacere agli uomini? Se cercassi ancora di piacere agli uomini, non sarei servitore di Cristo!
Parola di Dio.

CANTO AL VANGELO
Gv 3, 16

Alleluia, alleluia.
Dio ha tanto amato il mondo da dare il Figlio unigenito;
chiunque crede in lui ha la vita eterna.
Alleluia.
 
VANGELO

Neanche in Israele ho trovato una fede così grande.

Dal Vangelo secondo Luca

I7, 1-10


n quel tempo, Gesù, quando ebbe terminato di
rivolgere tutte le sue parole al popolo che stava in ascolto, entrò in Cafàrnao.

Il servo di un centurione era ammalato e stava
per morire. Il centurione l’aveva molto caro. Perciò, avendo udito parlare di Gesù, gli mandò alcuni anziani dei
Giudei a pregarlo di venire e di salvare il suo servo. Costoro,
giunti da Gesù, lo supplicavano con insistenza: «Egli merita
che tu gli conceda quello che chiede – dicevano –, perché ama
il nostro popolo ed è stato lui a costruirci la sinagoga».
Gesù si incamminò con loro. Non era ormai molto distante dalla
casa, quando il centurione mandò alcuni amici a dirgli: «Signore, non disturbarti! Io non sono degno che tu entri sotto il mio
tetto; per questo io stesso non mi sono ritenuto degno di venire
da te; ma di’ una parola e il mio servo sarà guarito. Anch’io infatti sono nella condizione di subalterno e ho dei soldati sotto
di me e dico a uno: “Va’!”, ed egli va; e a un altro: “Vieni!”, ed
egli viene; e al mio servo: “Fa’ questo!”, ed egli lo fa».
All’udire questo, Gesù lo ammirò e, volgendosi alla folla che
lo seguiva, disse: «Io vi dico che neanche in Israele ho trovato una fede così grande!». E gli inviati, quando tornarono a
casa, trovarono il servo guarito.
Parola del Signore.