2 NOVEMBRE

COMMEMORAZIONE DI TUTTI
I FEDELI DEFUNTI
Si propongono tre schemi di letture scelte tra quelle indicate per le Messe
dei defunti: vedi il Lezionario per le Messe rituali.

1. PRIMA LETTURA

Io lo so che il mio redentore è vivo.

Dal libro di Giobbe
19, 1.23-27a

Rispondendo Giobbe prese a dire:


«Oh, se le mie parole si scrivessero,
se si fissassero in un libro,
fossero impresse con stilo di ferro e con piombo,
per sempre s’incidessero sulla roccia!
Io so che il mio redentore è vivo
e che, ultimo, si ergerà sulla polvere!
Dopo che questa mia pelle sarà strappata via,
senza la mia carne, vedrò Dio.
Io lo vedrò, io stesso,
i miei occhi lo contempleranno e non un altro».
Parola di Dio. PROPRIO DEI SANTI – 2 NOVEMBRE

SALMO RESPONSORIALE
Dal Salmo 26 (27)

Sono certo di contemplare la bontà del Signore
nella terra dei viventi.
Oppure:

Il Signore è mia luce e mia salvezza.
Il Signore è mia luce e mia salvezza:
di chi avrò timore?
Il Signore è difesa della mia vita:
di chi avrò paura?
Una cosa ho chiesto al Signore,
questa sola io cerco:
abitare nella casa del Signore
tutti i giorni della mia vita,
per contemplare la bellezza del Signore
e ammirare il suo santuario.
Ascolta, Signore, la mia voce.
Io grido: abbi pietà di me, rispondimi!
Il tuo volto, Signore, io cerco.
Non nascondermi il tuo volto.
Sono certo di contemplare la bontà del Signore
nella terra dei viventi.
Spera nel Signore, sii forte,
si rinsaldi il tuo cuore e spera nel Signore.
 COMMEMORAZIONE DI TUTTI I FEDELI DEFUNTI

SECONDA LETTURA

Giustificàti nel suo sangue,
saremo salvati dall’ira per mezzo di lui.

Dalla lettera di san Paolo apostolo ai Romani
5, 5-11

Fratelli, la speranza non delude, perché l’amore di Dio

è stato riversato nei nostri cuori per mezzo dello
Spirito Santo che ci è stato dato.

Infatti, quando eravamo ancora deboli, nel tempo stabilito
Cristo morì per gli empi. Ora, a stento qualcuno è disposto a
morire per un giusto; forse qualcuno oserebbe morire per una
persona buona. Ma Dio dimostra il suo amore verso di noi nel
fatto che, mentre eravamo ancora peccatori, Cristo è morto
per noi.
A maggior ragione ora, giustificàti nel suo sangue, saremo
salvati dall’ira per mezzo di lui. Se infatti, quand’eravamo nemici, siamo stati riconciliati con Dio per mezzo della morte
del Figlio suo, molto più, ora che siamo riconciliati, saremo
salvati mediante la sua vita. Non solo, ma ci gloriamo pure in
Dio, per mezzo del Signore nostro Gesù Cristo, grazie al quale
ora abbiamo ricevuto la riconciliazione.
Parola di Dio.
 PROPRIO DEI SANTI – 2 NOVEMBRE

CANTO AL VANGELO
Gv 6, 40

Alleluia, alleluia.
Questa è la volontà del Padre mio:
che chiunque vede il Figlio e crede in lui abbia la vita eterna;
e io lo risusciterò nell’ultimo giorno, dice il Signore.
Alleluia.
VANGELO
Chi crede nel Figlio ha la vita eterna;
e io lo risusciterò nell’ultimo giorno.

Dal Vangelo secondo Giovanni

I6, 37-40


n quel tempo, Gesù disse alla folla:
«Tutto ciò che il Padre mi dà, verrà a me: colui che
viene a me, io non lo caccerò fuori, perché sono
disceso dal cielo non per fare la mia volontà, ma
la volontà di colui che mi ha mandato.

E questa è la volontà di colui che mi ha mandato: che io non
perda nulla di quanto egli mi ha dato, ma che lo risusciti nell’ultimo giorno.
Questa infatti è la volontà del Padre mio: che chiunque vede
il Figlio e crede in lui abbia la vita eterna; e io lo risusciterò
nell’ultimo giorno».
Parola del Signore.