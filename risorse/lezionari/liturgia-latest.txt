## XVI DOMENICA DEL TEMPO ORDINARIO
> 
### PRIMA LETTURA
*Signore, non passare oltre senza fermarti dal tuo servo.*

:material-book-open-outline: Dal libro della Gènesi
18, 1-10a

> In quei giorni, il Signore apparve ad Abramo alle Querce di Mamre, mentre egli sedeva all’ingresso della tenda nell’ora più calda del giorno. Egli alzò gli occhi e vide che tre uomini stavano in piedi presso di lui. Appena li vide, corse loro incontro dall’ingresso della tenda e si prostrò fino a terra, dicendo: «Mio signore, se ho trovato grazia ai tuoi occhi, non passare oltre senza fermarti dal tuo servo. Si vada a prendere un po’ d’acqua, lavatevi i piedi e accomodatevi sotto l’albero. Andrò a prendere un boccone di pane e ristoratevi; dopo potrete proseguire, perché è ben per questo che voi siete passati dal vostro servo». Quelli dissero: «Fa’ pure come hai detto». Allora Abramo andò in fretta nella tenda, da Sara, e disse: «Presto, tre sea di fior di farina, impastala e fanne focacce». All’armento corse lui stesso, Abramo; prese un vitello tenero e buono e lo diede al servo, che si affrettò a prepararlo. Prese panna e latte fresco insieme con il vitello, che aveva preparato, e li porse loro. Così, mentre egli stava in piedi presso di loro sotto l’albero, quelli mangiarono. e allora Sara, tua moglie, avrà un figlio». Parola di Dio.
> 
### SALMO RESPONSORIALE
:material-book-open-outline: Dal Salmo 14 (15)

>**Chi teme il Signore, abiterà nella sua tenda.**

> Colui che cammina senza colpa,
> pratica la giustizia
> e dice la verità che ha nel cuore,
> non sparge calunnie con la sua lingua.
> e non lancia insulti al suo vicino.
> Ai suoi occhi è spregevole il malvagio,
> ma onora chi teme il Signore.
> Non presta il suo denaro a usura
> e non accetta doni contro l’innocente.
> Colui che agisce in questo modo
> resterà saldo per sempre.
> 
### SECONDA LETTURA
*Il mistero nascosto da secoli, ora è manifestato ai santi.*

:material-book-open-outline: Dalla lettera di san Paolo apostolo ai Colossési
1, 24-28

> Fratelli, sono lieto nelle sofferenze che sopporto per voi e do compimento a ciò che, dei patimenti di Cristo, manca nella mia carne, a favore del suo corpo che è la Chiesa. Di essa sono diventato ministro, secondo la missione affidatami da Dio verso di voi di portare a compimento la parola di Dio, il mistero nascosto da secoli e da generazioni, ma ora manifestato ai suoi santi. A loro Dio volle far conoscere la gloriosa ricchezza di questo mistero in mezzo alle genti: Cristo in voi, speranza della gloria. È lui infatti che noi annunciamo, ammonendo ogni uomo e istruendo ciascuno con ogni sapienza, per rendere ogni uomo perfetto in Cristo. Parola di Dio.
> 
### CANTO AL VANGELO
:material-book-open-outline: Cf. Lc 8, 15

> Alleluia, alleluia.
> Beati coloro che custodiscono la parola di Dio
> con cuore integro e buono,
> e producono frutto con perseveranza.
> Alleluia.
> 
### VANGELO
*Marta lo ospitò. Maria ha scelto la parte migliore.*

:material-book-open-outline: Dal Vangelo secondo Luca
10, 38-42

> In quel tempo, mentre erano in cammino, Gesù entrò in un villaggio e una donna, di nome Marta, lo ospitò. Ella aveva una sorella, di nome Maria, la quale, seduta ai piedi del Signore, ascoltava la sua parola. Marta invece era distolta per i molti servizi. Allora si fece avanti e disse: «Signore, non t’importa nulla che mia sorella mi abbia lasciata sola a servire? Dille dunque che mi aiuti». Ma il Signore le rispose: «Marta, Marta, tu ti affanni e ti agiti per molte cose, ma di una cosa sola c’è bisogno. Maria ha scelto la parte migliore, che non le sarà tolta». Parola del Signore.