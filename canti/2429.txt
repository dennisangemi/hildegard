Tutto tace, ormai, sotto questo cielo,
è l’ora per me di lasciarvi.
Ora si compirà la volontà del Padre
sulla vita mia,
che il cuore mio spezzerà
per amore.
Solo ancora un po’
e non mi vedrete,
ma ritornerò, non temete.
Voi mai soli, no!
Lo Spirito consolatore
vi darà la verità, lui sarà vostra forza.

Sono nel Padre e voi in me,
rimanete in me come dei tralci
alla vite che la linfa dà
e non vi lascerò mai soli.
Se il mondo vi odierà,
sarò sostegno
per il regno che il Padre dà
Ed è già dentro voi.

Questo pane è
il mio corpo offerto,
io lo dono a voi, miei fratelli.
Questo è il calice che
fa nuova alleanza fra voi
e il Padre Dio, nel sangue mio.
Questo è mia memoria.

Sarò per sempre con voi
nelle avversità,
sarà l’amore del Padre che
vi guiderà
e non vi lascerò più soli.
Se il mondo vi odierà,
sarò sostegno per il regno
che il Padre dà
Ed è già dentro voi.

Io vi ho scelto per vivere
d’amore e verità.
Questo è il mio comandamento:
amore e libertà!
E da questo sapranno che
siete voi i miei fratelli.
Amore più grande al mondo non c’è.

Strumentale

Sarai per sempre con noi
nelle avversità,
sarà l’amore del Padre che
ci guiderà e non ci lascerai più soli.
Se il mondo vi odierà,
sarai sostegno per il regno
che il Padre dà
Ed è già dentro noi…
dentro noi.

