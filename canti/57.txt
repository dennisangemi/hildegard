Spighe d’oro al vento, antica, eterna danza
per fare un solo pane spezzato sulla mensa.
Grappoli dei colli, profumo di letizia
per fare un solo vino bevanda della grazia.


Con il pane e il vino Signore ti doniamo
le nostre gioie pure, le attese e le paure.
Frutti del lavoro e fede nel futuro,
la voglia di cambiare e di ricominciare.


Dio della speranza, sorgente d’ogni dono
accogli questa offerta che insieme Ti portiamo.
Dio dell’universo raccogli chi è disperso
e facci tutti Chiesa, una cosa in Te. 

